Праця неповнолітніх
    Більшість підлітків бажають знайти собі роботу в цей економічно-нестабільний час. Дехто влаштовується на роботу у вільний від навчання час, а дехто взагалі кидає школу, щоб допомогти батькам чи заробити собі на найнеобхідніше. //кидати навчання - безглуздий вчинок (1)
    Неповнолітніми визначаються особи, що не досягли 18 років. Стаття 187 Кодексу законів про працю України (далі – КзпП України) на рівні закону легалізує працю неповнолітніх та пільги для них у сфері охорони праці, робочого часу, відпусток та деяких інших умов праці (пільги можуть бути встановлені не лише законами, а й підзаконними актами).
    Для всіх працівників, які ще не досягли вісімнадцяти років, чинним законодавством встановлено скорочену тривалість робочого часу. Так, якщо для дорослих працівників нормальна тривалість робочого часу відповідно до ч. 1 ст. 50 КЗпП України становить 40 годин на тиждень, то підлітки у віці від п’ятнадцяти до шістнадцяти років не повинні працювати понад 24 годин на тиждень, а неповнолітні працівники віком від шістнадцяти до вісімнадцяти років — понад 36 годин на тиждень (п. 1 ч. 1 ст. 51 КЗпП України). 
    Тривалість же робочого часу учнів  які, працюють протягом навчального року у вільний від навчання час, не може перевищувати половини вказаної максимальної тривалості робочого часу, передбаченої для осіб відповідного віку (оскільки  учні які працюють можуть мати різний вік то і половина максимальної тривалості їхнього робочого часу дорівнюватиме або 12 годинам – для осіб у віці до шістнадцяти років або 18 годинам – для осіб від шістнадцяти до вісімнадцяти років на тиждень). 
    Водночас заробітна плата неповнолітнім працівникам при скороченій тривалості їхнього робочого часу виплачується в такому ж розмірі, як і працівникам відповідних категорій, що працюють у звичайному (повному) режимі. Тобто працівники-підлітки, хоч і працюють, порівняно з дорослими, протягом меншого проміжку часу, але мають право на оплату своєї праці у розмірі повної тарифної ставки.
    При погодинній формі оплати праці зарплата неповнолітнім працівникам, для яких установлена скорочена тривалість робочого часу, виплачується в тому самому розмірі, що і дорослим, для яких установлена звичайна тривалість робочого дня.
        Відповідно до ст. 196 КЗпП України для всіх підприємств і організацій встановлюється броня прийняття на роботу і професійне навчання на виробництві молоді, яка закінчила загальноосвітні школи, професійні навчально-виховні заклади, а також інших осіб молодше вісімнадцяти років. Відмова у прийнятті на роботу і професійне навчання на виробництві зазначеним особам, направленим у рахунок броні, забороняється, – така відмова може бути оскаржена ними до суду, у разі відмови у прийманні на роботу молодих громадян у межах встановленої квоти – стягнення з підприємств, установ та організацій штрафу у п’ятдесятикратному розмірі неоподатковуваного мінімуму доходів громадян за кожну таку відмову. 
    Щорічні відпустки працівникам віком до вісімнадцяти років надаються у зручний для них час.
    Щорічні відпустки працівникам віком до вісімнадцяти років повної тривалості у перший рік роботи надаються за їх заявою до настання шестимісячного терміну безперервної роботи на даному підприємстві (стаття 195 КзпП України).
